# Introduksjonskurs i Python – Andøya, høst 2020

## Hva er dette repositoriet?
Dette repositoriet er ment for deling av kursmateriale for *Introduksjonskurs i Python-programmering* for lærere, som arrangeres av [Kodeskolen](https://simulakodeskolen.no/). Materialer vil legges ut etterhvert som kurset går. Her finnes ressurser og oppgaver, og vi kommer til å legge ut kode som vi ser på underveis i kurset.

Kurset går over to dager, og er et intensivkurs. Dette vil ikke være tid nok til å gi en heldekkende innføring i programmering – men vi vil dekke de mest sentrale konseptene, og hele tiden forsøke å bruke eksempler som er relevante i forhold til læreplanen i matematikk. Det kan på mange måter være et utfordrende kurs – det er mye nytt – men vi håper at du også vil synes det er interessant.

## Kursets innhold:
Kurset vil passe for deg som har lite eller ingen programmeringserfaring fra før. I kurset vil du få erfaring med noen av de mest grunnleggende programmeringskonseptene, og ved slutten av kurset skal du kunne lage dine egne små dataprogram.

I løpet av kurset vil vi ha flere oppgaveøkter. Her vil du ha muligheten til å lage dine egne dataprogram for å løse små oppgaver og du kan få hjelp av en av våre flinke undervisere om du står fast.

## Materiale
Presentasjonen/slides ligger [her](https://prezi.com/view/hPfa3qHC0KXQWe0TFWAw/).

Vi har utviklet to kompendier rettet inn mot dette kurset – et for hver dag. Det første finner du [her](dag1/kompendium.pdf), og dekker temaene variabler, betingelser og løkker. Det andre finner du [her](dag2/kompendium.pdf), og her ser vi på funksjoner og plotting, samt går igjennom et konkret prosjekt for numerisk løsning av ligninger.

Vi har også utviklet og valgt ut en del oppgaver som kan brukes for å øve seg på programmering. Vi kommer til å fokusere på oppgavene som ligger [her](oppgaver/Oppgaver.pdf) – og om du blir fort ferdig, eller har lyst til å øve deg mer i ettertid, kan du gjerne også prøve deg på [disse](oppgaver/Bonusoppgaver.pdf).

## Ekstra ressurser:
Her har vi samlet et knippe resurser som kan være nyttige for ekstra trening.

* [Introduksjonsbok for vitenskapelig programmering i Python](https://link.springer.com/book/10.1007/978-3-030-50356-7) –
En gratis bok om vitenskapelig programmering i Python. Boken er pensum i faget *IN1900 – Introduksjon i programmering for naturvitenskapelige anvendelser*, som er et introduksjonsemne i Python-programmering ved UiO.

* [Exercises for IN1900](https://www.uio.no/studier/emner/matnat/ifi/IN1900/h20/oppgaver/oppgaveheftein1900.pdf) – Oppgavesamling for kurset IN1900

* [Project Euler](https://projecteuler.net/) – En database for hundrevis av matematikkoppgaver som lettest løses ved hjelp av programmering. Oppgavene kan løses i hvilket som helst språk.
